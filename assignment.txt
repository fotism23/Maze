Θα κατασκευάσετε ένα απλό παιχνίδι τύπου 3D maze.  Η σκηνή σας αποτελείται από ένα νοητό 3Δ λαβύρινθο διαστάσεων ΝxNxL, όπου σε κάθε μία θέση του πλέγματος μπορεί να τοποθετηθεί ένας μικρός κύβος με κάποιο χρώμα με τρόπο που προσδιορίζεται από το αρχείο περιγραφής του λαβύρινθου. To L είναι ο αριθμός των επιπέδων, και το ΝxN είναι το μέγεθος του κάθε επιπέδου (αποτελείται από ΝxN θέσεις, η κάθε θέση μπορεί να είναι κενή ή να καταλαμβάνεται από ένα κυβάκι). Η ιδέα του παιχνιδιού είναι ότι διαβάζεται πρώτα το αρχείο του περιγραφής του λαβύρινθου maze.txt το οποίο έχει τη μορφή που φαίνεται παρακάτω:

L=4

N=16

K=5

LEVEL 1

R R E G B B T1 B T1 T2 G G G B  T1 T2

R R E G B B E  B T1 T2 G G E B  T1 T2

R R G E E E E  E T3 T2 G G G B  T1 T2

...

LEVEL 2

….

LEVEL 4

…

END OF MAZE

 

Κάθε επίπεδο περιέχει την περιγραφή του λαβύρινθου στο επίπεδο αυτό. Κάθε μία από τις NxN θέσεις μπορεί να είναι κενή (Ε) ή να καταλαμβάνεται με έναν από τους έξη τύπους κυβακίων: κόκκινο (R), πράσινο (G), μπλε (B), ή ένα από τα τρία textures Τ1, Τ2, Τ3 που σας δίνονται ως αρχεία png.

 

Η ιδέα του παιχνιδιού είναι ότι ο παίχτης τοποθετείται αρχικά σε μία κενή θέση στο επίπεδο 1 και κινείται σε κενές γειτονικές θέσεις μέχρι να ανέβει πάνω από το επίπεδο L οπότε λήγει το παιχνίδι. Ο παίχτης είναι ένας και αρχίζει με Κ «σφυριά» στη διάθεσή του (το Κ το διαβάζει από το αρχείο maze.txt).

 

Το παιχνίδι μπορεί να τερματίσει σε οποιοδήποτε σημείο πατώντας το πλήκτρο Χ.. Το τελικό σκορ του παίχτη είναι μηδέν αν δεν καταφέρει να πάει πάνω από το επίπεδο L, ενώ αλλιώς είναι:

Ν2 – #(δευτερολέπτων που έχουν περάσει) -  #σφυριών-που-χρησιμοποίησε*50. Το τρέχον σκορ αναγράφεται σε εμφανές σημείο στο πάνω δεξιά μέρος του παράθυρου.

 

(i) Το πρόγραμμα θα ξεκινάει, θα ανοίγει ένα παράθυρο, θα διαβάζει το αρχείο του λαβύρινθου και θα εμφανίζει όλα τα σχετικά κυβάκια με σωστά χρώματα/textures. Αρχικά η κάμερα θα εμφανίζει τον λαβύρινθο από έξω κοιτώντας από πάνω. Αν ο παίκτης πατήσει R τότε η κάμερα θα πηγαίνει γύρω-γύρω από τον λαβύρινθο. Η θέση του παίκτη θα φαίνεται από έναν κύλινδρο  (20%).

(ii) Όταν πατήσει V η κάμερα μεταφέρεται εντός του λαβυρίνθου και κοιτά εκεί που την άφησε ο παίκτης, αν ξαναπατηθεί το V  η κάμερα δείχνει το λαβύρινθο από έξω. Την πρώτη φορά ο παίκτης τοποθετείται στο πρώτο επίπεδο σε μια τυχαία κενή θέση. Η κίνηση του παίχτη επιτρέπεται μόνο κατά τη διάρκεια που η κάμερα είναι πρώτου προσώπου. (10%).

(iii) Η κύρια κάμερα θα είναι πρώτου προσώπου (FPS παιχνίδι). H κίνηση του παίκτη στο επίπεδο θα γίνεται με το σύστημα της Unity. Η κίνηση του παίκτη είναι δυνατή όταν δεν υπάρχει κυβάκι στο ίδιο επίπεδο με τον παίχτη ενώ υπάρχει κυβάκι στο επίπεδο από κάτω από τον παίχτη (ή βρίσκεται στο επίπεδο 1). Αν κάτω από τον παίχτη δεν υπάρχει κυβάκι ο παίχτης πέφτει κάτω κατά ένα ή περισσότερα επίπεδα. Ο παίχτης δεν μπορεί να βγει έξω από το νοητό πλέγμα. Όταν ο παίχτης πατάει το spacebar και έχει κενό από πάνω τότε πηδάει στο πιο πάνω επίπεδο  και μετά μπορεί να κινηθεί όπως περιγράφεται παραπάνω  (10%).

(iv) Ο παίχτης μπορεί να χρησιμοποιήσει ένα από τα  σφυριά που έχει στη διάθεσή του πατώντας το αριστερό πλήκτρο του ποντικιού οπότε το κυβάκι που χτυπά καταστρέφεται αν χτυπηθεί τρεις φορές. (Hint: χρησιμοποιήστε colliders). Θα πρέπει να αποδώσετε το σφυρί και την κίνησή του (10%).

(v) Κάθε χτύπημα με το σφυρί να αφαιρεί ζωή 10 βαθμούς από τους 100 βαθμούς αντοχής που αρχικά έχει κάθε σφυρί. Το σφυρί αλλάζει χρώμα από κόκκινο σε μαύρο καθώς μειώνεται η αντοχή του. (10%).

(vi) Όταν σπάσει ένα κυβάκι πρέπει να εξαφανίζεται και τη θέση του να παίρνουν 4-8 μικρότερα τα οποία θα πέφτουν στο πάτωμα σαν θραύσματα του μεγαλύτερου και να εξαφανίζονται μετά από λίγη ώρα.(10%)

(vii) Κάποια κουτιά να βγάζουν τυχαία σφυριά όταν σπάσουν τα οποία να μένουν στο πάτωμα ώστε να τα μαζέψει ο παίχτης.(10%).

(viii) Η σκηνή θα φωτίζεται από μία ή περισσότερες εξωτερικές πηγές φωτισμού και από μία φωτεινή πηγή που ακολουθεί τον παίχτη  (10%).

(ix) Όταν το score γίνει μηδέν ή όταν ο παίχτης ανέβει στο  επίπεδο L  και πατήσει  Ε το παιχνίδι τελειώνει (10%)

 

BONUS:

 

(i) Στο .maz αρχείο θα υπάρχουν σε κάθε επίπεδο δυο τιμές W οι οποίες θα αντιπροσωπεύουν μαύρα κυβάκια στα οποία ο παίχτης μπορεί να μπει μέσα. Η λειτουργία τους θα είναι η εξής. Αν ο παίκτης  μπει σε ένα τέτοιο κυβάκι, «τηλεμεταφέρεται» στο άλλο μαύρο του ιδίου επιπέδου με κάποιο εφέ ήχου και με μια λάμψη (20%).

(ii) Προσθέστε ηχητικά εφέ στα χτυπήματα του σφυριού, στις καταστροφές κύβων και στο άλμα (20%).

(iii) Προσθέστε μερική διαφάνεια, ώστε να φαίνεται και το εσωτερικό όταν κοιτάτε τη σκηνή από μακριά (20%).
